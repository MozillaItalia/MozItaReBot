I nostri gruppi e comportamenti cercano di aderire quanto più possibile alle [governance generali di Mozilla](https://www.mozilla.org/en-US/about/governance/policies/).

In aggiunta, abbiamo dieci semplici regole in vigore nei nostri gruppi:
1. **Mantenere il rispetto**: verso gli utenti e verso gli admin. Siamo tutti una grande famiglia, cerchiamo di non litigare!
2. **Ordine**: manteniamo il gruppo pulito e senza troppi muri di testo. Se hai problemi con qualcuno, non ti innervosire e rispondi con calma, argomentando le tue ragioni.
3. **Zero spam**: odiamo lo spam, proprio come te. Per favore, non pubblicare link che non riguardino progetti Mozilla, che non riguardino attività open source o che abbiano poco a che fare con l'informatica.
4. **Italiano che passione**: essendo il gruppo italiano, ad eccezione del gruppo della localizzazione, l'uso dell'italiano è obbligatorio. 
5. **Linguaggio adeguato**: ricordati di utilizzare un linguaggio consono alla situazione, anche se non ti piace. Evitiamo scurrilità e blasfemie.
6. **Libertà di username e immagine del profilo**: non è obbligatorio ma permetterà a tutti di conoscerti meglio. Non ci sono problemi se non vuoi. 
7. **Approviamo l'utilizzo del tasto cerca**: è il nostro più caro amico. Stai cercando un link mandato qualche momento prima? Ricordati che esiste questo prezioso strumento. 
8. **Inclusione**: sii gentile con tutti e abbi pazienza con i nuovi arrivati o i membri già presenti. Non tutti nascono imparati o pratici, ricorda che anche tu sei partito dal basso.
9. **Tema**: parliamo di un po' tutto quello che riguarda il mondo open source; l'importante è che se si tratta di questioni più da smanettoni andiamo nei gruppi tematici dedicati.
10. **Anche tu**: puoi darci una mano nei nostri progetti! Basta chiedere!

Ti auguriamo **buona permanenza**!


_Ultima revisione: 12.11.2022_
